---
title: (2001) Muholland Drive
description: La strada inorientabile per il successo
tags: [mystery, us, fr, "2001"]
date: 2023-12-23
---

Una magistrale rappresentazione cinematografica
sull'illusione del successo in un ambiente meschino,
spietato e competitivo come quello hollywoodiano.
L'intricato sviluppo dei piani temporali, tra sogno e
realtà, accentua ulteriormente il miraggio ed origina un
raro esempio di intreccio chiuso su stesso a nastro di
Möbius.

Per i meno avvezzi, il nastro di Möbius è una superficie non
orientabile, cioè risulta impossibile distinguere senso
orario da senso antiorario. Questa peculiare proprietà si
origina dal collegamento rovesciato (half-flip) tra le due
estremità del nastro.

Veniamo ora all'analogia con l'intreccio ... Dall'apertura
del magico scrigno blu in poi risulterà indistinguibile non
soltanto la paternità dell'illusione rappresentata, ma anche
l'identificazione dell'attrice realmente illusa tra le due.

> Chi vive il sogno e chi lo sta sognando? **Diane**? **Camilla**?

![diane-camilla](/diane-camilla.jpg)

La ricerca del successo dell'una incrocia per strada
(**Muholland Dr.**?) l'insuccesso e la gelosia dell'altra,
condividendone ambientazioni, personaggi, misteri e paure.
D'altronde due storie con partenza comune (i due lembi
half-flippati) non possono che essere correlate no? In
quella notte passata fianco a fianco, hanno realizzato
entrambe di star vivendo lo stesso infame sogno, dove tutto
_è un illusione_, dove _no hay banda_, dove non sempre si
può pretendere _Silencio_.
